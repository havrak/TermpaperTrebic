\chapter*{Úvod}
\addcontentsline{toc}{chapter}{Úvod}

Židovské město ve Třebíči jsem si vybral pro jeho unikátnost.
Na rozdíl od většiny leželo židovské osídlení už při svém vzniku přímo v centru města.
Navíc řada budov zůstala zachována ve velmi dobrém stavu.
Zároveň stavby samotné jsou architektonicky velice zajímavé, po tvorbě ghetta se město nemohlo dál rozšiřovat a vznikla tak velmi hustá, průchody protkaná, zástavba.
Třebíč je místem, které jsem sám dvakrát navštívil a velice mě zaujalo jako malebné moravské městečko.
V neposlední řadě mě lákal koncept tématu této práce -- zmapovat staletí dějin jednoho malého místa.

Cílem práce je prozkoumat jak dějiny Židovského města, tak dějiny Třebíče.
Poté se zaměřit na unikátní stránku města -- Židé a křesťané žili v těsném soužití, denně se zde střetávaly dva odlišné světy, jak toto soužití probíhalo.
Nakonec projít historii některých vybraných staveb Židovského města jako třeba dvě synagogy, jež se v Třebíči nachází.
